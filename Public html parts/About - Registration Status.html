<section dir=rtl>
  <h4>אמ;לק</h4>
  <p><b>לא חובה להירשם אלינו!</b> יש עוד הרבה שרתים פתוחים דוברי עברית אחרים.
  </p>
  <h4>פירוט</h4>
  <p> יש כרגע שמונה שרתים דוברי-עברית שפתוחים להצטרפות. הגדול והוותיק מכולם הוא tooot.im, שמכיל כשני שלישים מכלל דוברי העברית בפדרציה.
    מכל מיני סיבות (חברתיות, טכניות, אדמיניסטרטיביות), הפדרציה עובדת טוב יותר עם שרתים יחסית קטנים וקהילתיים שמפתחים אופי משלהם, ולא כשכולם באותו מקום; אז כנראה עדיף לכם להצטרף דווקא לאחד השרתים החדשים יותר ולא לתווות.ים.
    אבל אתם לגמרי מוזמנים להצטרף לתווות.ים אם זה מה שאתם בוחרים, מכל סיבה שהיא. בכל מקרה תוכלו לעקוב ולהיעקב בחופשיות אחרי אנשים משרתים אחרים, לא משנה איפה אתם פותחים את החשבון. וגם, יש אפשרות להעביר מאוחר יותר את החשבון לשרת אחר, אם תרצו.
    השרתים העבריים מחוברים ביניהם בממסר כך שתוכן שמתפרסם בשרת אחד מופיע מיד בפיד הכללי של השרתים האחרים.
  <details>
    <summary>רשימת <strong>השרתים</strong> (נפתחת בלחיצה)</summary>
    <ul>
      <li>&#x1F353<a href="https://tooot.im">תווות.ים</a>: קיים כשש שנים. הפוקוס שלו יותר על אינטראקציות חברתיות וכלליות, פחות פוליטיקה; שיחות על פוליטיקה בפיד הכללי אפשריות עם אזהרת תוכן. השרת מנסה להיות ידידותי לכל קבוצות האוכלוסייה, וכולל <a href=https://github.com/Toootim/Resources/wiki/%D7%9B%D7%9C%D7%9C%D7%99-%D7%94%D7%A7%D7%94%D7%99%D7%9C%D7%94-%D7%95%D7%9E%D7%99%D7%93%D7%A2-%D7%A0%D7%95%D7%A1%D7%A3#%D7%AA%D7%9B%D7%A0%D7%99%D7%9D-%D7%A8%D7%92%D7%99%D7%A9%D7%99%D7%9D>מספר מגבלות</a> על פרסום תוכן המוגדר כרגיש, לדוגמא חובת שימוש באזהרות תוכן על תכנים מטרגרים או טשטוש תמונות מטרגרות.</li>
      <li>&#x1F353<a href="https://hayu.sh/">היו.ש</a>: השרת הכי ותיק בפידעברי אחרי תווותים. מריץ תוכנה שנקראת פלרומה, שדומה למסטודון שתווותים מריץ.</li>
      <li>&#x1F353<a href="https://leftodon.social/">לפטודון.סושיאל</a>: לפטודון הוא שרת פוליטי בדגש על פוליטיקה שמאלית, סוציאליסטית, פמיניסטית, אנטי גזענית, ביקורתית ורדיקלית. מקום בשביל לחשוב ביחד, להחליף ידע ורעיונות, ליצור קשרים ולהתארגן.</li>  
      <li>&#x1F353<a href="https://hed.im/">הד.ים</a>: שרת שקט יחסית ("האינסטנס של אביה") שהוקם במטרה לספק נקודת כניסה לפדרציה, לתקשורת פתוחה שלא נשלטת על-ידי תאגידים. שאיפתו שטרם התממשה היא להיות בית לחוקרים, מדענים, אנשי חינוך ואקדמיה.</li>
      <li>&#x1F353<a href="https://kishkush.net/">קשקוש.נט</a>, <a href="https://reshet.social/">רשת.סושיאל</a>: שני שרתים נוספים דוברי עברית שמתשוקקים למשתמשים חדשים.</li>
      <li>&#x1F353<a href="https://sloth.run">סלות׳.ראן</a>: שרת שכרגע מוגדר נסיוני למי שרוצה להתנסות בתוכנת Calkey, עם קצת יותר פיצ'רים אך גם כמעט ללא מודרציה.</li>
    </ul>
  </p>
</section>
