<body>
<header id="title-block-header">
<h1 class="title">כללי הקהילה ומידע נוסף</h1>
<p class="date">2024-04-01</p>
</header>
<div dir="rtl">
<h4 id="אמלק">אמ;לק</h4>
<p><strong>לא חובה להירשם אלינו!</strong> יש עוד הרבה שרתים פתוחים דוברי
עברית אחרים.</p>
<h4 id="פירוט">פירוט</h4>
<p>יש כרגע שמונה שרתים דוברי-עברית שפתוחים להצטרפות. הגדול והוותיק מכולם
הוא tooot.im, שמכיל כשני שלישים מכלל דוברי העברית בפדרציה. מכל מיני
סיבות (חברתיות, טכניות, אדמיניסטרטיביות), הפדרציה עובדת טוב יותר עם
שרתים יחסית קטנים וקהילתיים שמפתחים אופי משלהם, ולא כשכולם באותו מקום;
אז כנראה עדיף לכם להצטרף דווקא לאחד השרתים החדשים יותר ולא לתווות.ים.
אבל אתם לגמרי מוזמנים להצטרף לתווות.ים אם זה מה שאתם בוחרים, מכל סיבה
שהיא. בכל מקרה תוכלו לעקוב ולהיעקב בחופשיות אחרי אנשים משרתים אחרים, לא
משנה איפה אתם פותחים את החשבון. וגם, יש אפשרות להעביר מאוחר יותר את
החשבון לשרת אחר, אם תרצו. השרתים העבריים מחוברים ביניהם בממסר כך שתוכן
שמתפרסם בשרת אחד מופיע מיד בפיד הכללי של השרתים האחרים.</p>
<details>
<summary>רשימת <strong>השרתים</strong> (נפתחת בלחיצה)</summary>
<ul>
<li>🍓<a href="https://tooot.im">תווות.ים</a>: קיים כשש שנים. הפוקוס שלו
יותר על אינטראקציות חברתיות וכלליות, פחות פוליטיקה; שיחות על פוליטיקה
בפיד הכללי אפשריות עם אזהרת תוכן. השרת מנסה להיות ידידותי לכל קבוצות
האוכלוסייה, וכולל <a
href="https://github.com/Toootim/Resources/wiki/%D7%9B%D7%9C%D7%9C%D7%99-%D7%94%D7%A7%D7%94%D7%99%D7%9C%D7%94-%D7%95%D7%9E%D7%99%D7%93%D7%A2-%D7%A0%D7%95%D7%A1%D7%A3#%D7%AA%D7%9B%D7%A0%D7%99%D7%9D-%D7%A8%D7%92%D7%99%D7%A9%D7%99%D7%9D">מספר
מגבלות</a> על פרסום תוכן המוגדר כרגיש, לדוגמא חובת שימוש באזהרות תוכן על
תכנים מטרגרים או טשטוש תמונות מטרגרות.</li>
<li>🍓<a href="https://hayu.sh/">היו.ש</a>: השרת הכי ותיק בפידעברי אחרי
תווותים. מריץ תוכנה שנקראת פלרומה, שדומה למסטודון שתווותים מריץ.</li>
<li>🍓<a href="https://leftodon.social/">לפטודון.סושיאל</a>: לפטודון הוא
שרת פוליטי בדגש על פוליטיקה שמאלית, סוציאליסטית, פמיניסטית, אנטי גזענית,
ביקורתית ורדיקלית. מקום בשביל לחשוב ביחד, להחליף ידע ורעיונות, ליצור
קשרים ולהתארגן.</li>
<li>🍓<a href="https://hed.im/">הד.ים</a>: שרת שקט יחסית ("האינסטנס של
אביה") שהוקם במטרה לספק נקודת כניסה לפדרציה, לתקשורת פתוחה שלא נשלטת
על-ידי תאגידים. שאיפתו שטרם התממשה היא להיות בית לחוקרים, מדענים, אנשי
חינוך ואקדמיה.</li>
<li>🍓<a href="https://kishkush.net/">קשקוש.נט</a>, <a
href="https://reshet.social/">רשת.סושיאל</a>: שני שרתים נוספים דוברי
עברית שמתשוקקים למשתמשים חדשים.</li>
<li>🍓<a href="https://sloth.run">סלות׳.ראן</a>: שרת בתשלום סמלי שכרגע
מוגדר נסיוני. למי שרוצה להתנסות בשרת פדיברס מסוג קצת אחר בשם Sharkey, עם
קצת יותר פיצ'רים אך גם כמעט ללא מודרציה.</li>
</ul>
</details>
<hr />
<h1 id="כללי-הקהילה-בשרת-זה">כללי הקהילה בשרת זה</h1>
<p><strong>כללי השרת והמודרציה בו נמצאים בתאימות עם <a
href="https://joinmastodon.org/covenant">אמנת שרתי
מסטודון</a>.</strong></p>
<p><strong>The rules and moderation of this server are compatible with
the <a href="https://joinmastodon.org/covenant">Mastodon Server
Covenant</a>.</strong></p>
<p>משתמשי <a href="https://tooot.im/">tooot.im</a> ("השרת") מסכימים
לקיים סביבה מכילה ומכבדת עבור כל משתמשי/ות השרת. כללי הקהילה הם לא מסמך
משפטי, אלא נועדו לאפשר הבנה של הגישה שלנו לניהול השרת. ייתכנו פעולות
מנהלתיות על בסיס שאינו מתואר בכללים אלו.</p>
<h2 id="עיקר-הכללים">עיקר הכללים</h2>
<ul>
<li>לא להטריד, להתקיף, להשפיל או לאיים</li>
<li>אם מישהו.י מבקש.ת להפסיק אינטראקציה כלשהי, להפסיק מיד</li>
<li>לנסות לאפשר מרחב נעים ומכיל עבור כולן/ם</li>
<li>לא להציג באופן גלוי תכנים פורנוגרפיים או ייצוגים של אלימות
פיזית</li>
<li>אפס סובלנות לגזענות, בפרט כל התבטאות כהניסטית או נאצית</li>
</ul>
<h2 id="מנהלי-הקהילה">מנהלי הקהילה</h2>
<p>יוזר אדמיניות ראשי(<span class="citation"
data-cites="admin">@admin</span>)</p>
<p>יאיר (<span class="citation" data-cites="yair">@yair</span>) | עדי
(<span class="citation" data-cites="adistav">@adistav</span>) | טליה
(<span class="citation" data-cites="yuvalne">@yuvalne</span>) | מיכאל (<span
class="citation" data-cites="michbarsinai">@michbarsinai</span>) | ד"ק
(<span class="citation" data-cites="dk">@dk</span>)</p>
<p>כוהנת אימוג׳י: אנה (<span class="citation"
data-cites="AnnaLiMg">@AnnaLiMg</span>)</p>
<p>אנו ממליצים בחום למצטרפות.ים חדשות לעיין במדריך <a
href="https://github.com/Toootim/Resources/wiki/Welcome-to-Tooot.im">ברוכות
הבאות למסטודון</a></p>
<p>השרת מאוכסן בצרפת והדין החל עליו הוא הדין הצרפתי.</p>
<p>שום תוכן משתמשים על השרת, כולל הודעות ישירות, אינו מאובטח בהצפנה מקצה
לקצה. אנחנו עושים את מירב המאמצים לשמור על המידע מחשיפה לאנשים שלא
מורשים לראותו, כולל חשיפה לאדמינים שלא לצורך, אבל לא מומלץ לפרסם בשרת
מידע שחשיפתו עלולה לגרום נזק ממשי.</p>
<h1 id="כללים-קהילתיים-מפורטים-יותר">כללים קהילתיים מפורטים יותר</h1>
<p>אנו שואפים למרחב משותף ומכיל לכלל משתתפיו ללא דיכוי ודורסנות. בקהילה
זו איננו מקבלים:</p>
<ul>
<li>הטרדה</li>
<li>התקפות אישיות</li>
<li>הערות תוקפניות או משפילות</li>
<li>צורות אחרות של דיכוי ופגיעה בקבוצות מוחלשות</li>
</ul>
<p>בעלי השרת ומנהלי הקהילה הם הגורם הסופי המחליט מהי פרשנות נכונה של
הכללים.</p>
<h2 id="דוגמאות-להתנהלות-נפוצה-שיכולה-להחשב-כהטרדה">דוגמאות להתנהלות
נפוצה שיכולה להחשב כהטרדה:</h2>
<ul>
<li>המשך אינטראקציה עם משתמש.ת שביקש.ה באופן ברור להפסיק את האינטראקציה
הזו, או עידוד משתמשים אחרים לעשות זאת</li>
<li>איסוף או הפצה של נתונים פרטיים של אדם ללא רשותו המוצהרת (פרקטיקה
המכונה לעתים doxing)</li>
<li>יצירה ושיתוף של צילומי מסך של הודעות לעוקבים בלבד או הודעות
פרטיות</li>
<li>אינטראקציה עם אופי מיני עם אדם שלא הביע עניין בכך או שלא הייתה עמו
מספיק אינטראקציה קודמת על מנת לבסס עניין בכך</li>
<li>שיתוף תמונות עירום ללא אזהרת תוכן</li>
</ul>
<p>עם זאת, לא נוכל להתערב במקרה של סכסוך, חוסר התאמה או חוסר תקשורת
אישיים שאין בהם עניין קהילתי. במקרים כאלה, אתם מוזמנים תמיד להשתמש
בההשתקה או בחסימה מול כל אדם שתבחרו, מכל סיבה או ללא סיבה, וכן לבחור
ברמות הפרטיות המתאימות לחשבון ולפוסטים שלכם כדי ליצור לעצמכם סביבה מוגנת
ונעימה. וכמובן, אתם מוזמנים תמיד להמשיך ולדווח אם אתם מרגישים שבתגובה או
פוסט כלשהם יש גם בעיה קהילתית, או שהם חורגים מגבולות הסכסוך האישי
גרידא.</p>
<h3 id="תכנים-אסורים">תכנים אסורים</h3>
<p>תוכן מהסוגים הבאים יוסר בלי אזהרה, וצפוי להוביל לחסימת הגישה שלך
לשירות:</p>
<ul>
<li>הצגה מינית של ילדים.ות</li>
<li>תוכן שעובר על הדין החל על מאחסן השרת[1], כולל הכחשת שואת היהודים
והצגת סמלים נאציים</li>
<li>כל תוכן המקדם אידיאולוגיה גזענית ו/או לאומנות אלימה, בכלל זה הסתה
לרצח עם, נאציזם או כהניזם</li>
<li>איומים באלימות או קריאה לאלימות</li>
<li>סקסיזם או תמיכה בסקסיזם</li>
<li>להט״בופוביה או תמיכה בלהט״בופוביה (כולל ביפוביה, טרנספוביה
ואנביפוביה)</li>
<li>שנאת זרים ו/או מהגרים</li>
<li>אייבליזם (יכולתנות) או תמיכה באייבליזם</li>
<li>לעג לקהילות שוליים אחרות</li>
<li>התנגדות לחיסונים והכחשה של תיאוריית האבולוציה באמצעות ברירה טבעית
ושל משבר האקלים מעשה ידי אדם, וכן הפצת תיאוריות קונספירציה בנושאים
אלו</li>
<li>שנאה או עידוד שנאה כלפי זהויות אמוניות ולא-אמוניות דתיות
ורוחניות</li>
<li>הכחשת או הצדקת אלימות בכלל ואלימות מינית בפרט. בזאת גם התייחסות לקורבנות אלימות כ״שקרנים עד שיוכח אחרת״ או האשמת הקורבן.</li>
</ul>
<p>חשבונות שמשמשים באופן קבוע להפיץ תוכן מהסוגים הנ"ל, גם אם לא באופן
פומבי לחלוטין, ייחסמו לצמיתות.</p>
<p><strong>כל משתמשי.ות השרת מקבלות על עצמן, בעת הרישום ולאורך כל תקופת
החברות בשרת, לשאוף לקיים כללים אלו</strong> ולפעול נגד תכנים והתנהלות
שעוברים עליהם. בפרט אנו מעודדים את כל המשתמשים.ות לדווח על תוכן שמפריע
להן כדי להביאו לתשומת לב מנהלי השרת.</p>
<h2 id="תכנים-רגישים">תכנים רגישים</h2>
<p>על מנת ליצור מרחב מכיל המתאים לכלל משתתפי הקהילה, יש סוגי תוכן אותם
אנחנו שואפים לא להציג באופן גלוי לכל, אלא להשתמש בכלים להסתרת תוכן ( א”ת
= לחצן אזהרת תוכן=CW לטקסט, Sensitive לתמונות) להסתרתם מעיניים של מי
שמעדיפה לא לראותם.</p>
<p>שימו לב שגם לא נציג תוכן כזה לעיני כל בתמונת הפרופיל או בתיאור האישי
בפרופיל שלנו.</p>
<p>מי שאינו מעוניין שתכנים אלו יוסתרו מעיניו, ניתן לבטל את הסתרות התוכן
בממשק האישי שלכם על ידי גישה לקישור הבא: <a
href="https://tooot.im/settings/preferences/appearance"
class="uri">https://tooot.im/settings/preferences/appearance</a> וסימון
"always expand posts marked with content warning”. באותו האופן ניתן גם
לבטל בממשק האישי הסתרה של תמונות.</p>
<p>שימו לב שניתן בקלות להסתיר הודעות שסומנו בתגיות (האשטג-ים) שמפריעות
ע”י הגדרה של מסננים מתאימים.</p>
<p>אנו מעודדים שימוש ליברלי באזהרות תוכן על מנת להפוך את המרחב לנגיש
יותר ונעים לכל המשתמשים והמשתמשות. משתמשות.י השרת מתבקשים להיות קשובים
לסביבתם ולהתחשב בה, ולסמן באזהרת תוכן נושאים אשר נתבקשתם ממספר משתמשים
לסמנם, או תכנים שאתן סבורות שסימונם ישפר את חוויית השימוש של הקהילה.</p>
<p>מטבע הדברים תיתכנה פרשנויות רבות למה בדיוק מהווה תוכן רגיש, נעים או
לא מקובל, ולא ייתכן שיפוט אובייקטיבי לגמרי בעניין זה. כלל האצבע שלנו הוא
הכלה בצד שיקול דעת: התחשבו בחברי הקהילה שלכם, ונסו להבין גם את הצד
המפרסם.</p>
<p>שימו לב להבדל בין פוסט ברמת פרטיות “פומבי” לבין “לא רשום” לבין
“לעוקבים בלבד”.</p>
<p>🌏 פוסט פומבי (מסומן בגלובוס) יהיה זמין גם לכל מי שיהודהד אליו
בפדרציה כולה, ובנוסף גם לפיד המקומי של כל השרת. הפוסט יפורסם לכולם, וכך
יזכה לחשיפה רחבה יותר, לטוב ולרע.</p>
<p>🔓 פוסט לא רשום (מסומן במנעול פתוח) יישלח לעוקביכם, אך גם כל האנשים
בשרת ומחוצה לו יכולים לראות אותו, במידה ויגיעו אליו (למשל דרך הדהוד שלו
ע”י אחד מעוקביכם).</p>
<p>🔒 פוסט לעוקבים בלבד יהיה זמין לעוקביכם בלבד.</p>
<p>לכן, הפרשנות של מה מהווה תוכן רגיש, לא נעים או לא מקובל, ומה אזהרות
התוכן הדרושות, תתייחס גם להקשר של רמת הפרטיות. אנא חישבו לפני פרסום כל
פוסט מהי רמת הפרטיות המתאימה לו. ברירת המחדל של פרסום היא “פומבי” אבל
ניתן לשנותה.</p>
<h3 id="תכנים-שיש-להזהיר-מפניהם">תכנים שיש להזהיר מפניהם</h3>
<p>באמצעות הסתרה תחת א”ת או מדיה כרגישה בפרסומים פומביים (כולל unlisted)
כוללים:</p>
<p>❌ ברמת הפרטיות הזו, <strong>יש להגדיר תוכן כזה כרגיש</strong> אם הוא
גרפי, ולהסתירו תחת אזהרת תוכן אם הוא טקסטואלי.</p>
<p>✅ ברמת הפרטיות הזו, <strong>אין חובה</strong> להגדיר תוכן כזה כרגיש
או להסתירו תחת אזהרת תוכן.</p>
<table>
<colgroup>
<col style="width: 25%" />
<col style="width: 25%" />
<col style="width: 25%" />
<col style="width: 25%" />
</colgroup>
<thead>
<tr class="header">
<th></th>
<th>public 🌏</th>
<th>unlisted 🔓</th>
<th>בעוקבים בלבד 🔒</th>
</tr>
</thead>
<tbody>
<tr class="odd">
<td>דיונים פוליטיים</td>
<td>❌</td>
<td>✅</td>
<td>✅</td>
</tr>
<tr class="even">
<td>אנימציות או סרטונים שמרצדים או משתנים במהירות</td>
<td>❌</td>
<td>❌</td>
<td>❌</td>
</tr>
<tr class="odd">
<td>עירום, תוכן פורנוגרפי או מיני מאוד, כולל תוכן פורנוגרפי
טקסטואלי</td>
<td>❌</td>
<td>❌</td>
<td>✅</td>
</tr>
<tr class="even">
<td>כל תוכן המציג אלימות (כולל ייצוגים גרפיים של אנשים מתים וחיות מתות,
ושל אנשים חמושים) או מדבר על התכנים האסורים בשרת</td>
<td>❌</td>
<td>❌</td>
<td>✅</td>
</tr>
<tr class="odd">
<td>תמונות מזון הכולל בשר</td>
<td>❌</td>
<td>❌</td>
<td>✅</td>
</tr>
</tbody>
</table>
<p>שרשורים מרובי פוסטים חייבים להיעשות בדרך של תגובה לפוסט הקודם בשרשור,
ורצוי מאוד במצב חשיפה unlisted, וזאת על מנת שלא להספים את פיד הבית של
העוקבות שלכם ואת הפיד המקומי.</p>
<h2 id="נגישות">נגישות</h2>
<p>משתמשי השרת מתבקשים להשתמש בנדיבות בכלי הנגישות של השרת - תיאורי
תמונות וסימון של שפת הפוסט בה הוא נכתב. ניתן להגדיר את שפת ברירת המחדל
לפוסטים בקישור: <a href="https://tooot.im/settings/preferences/other"
class="uri">https://tooot.im/settings/preferences/other</a></p>
<h2 id="רובוטים-וספאם">רובוטים וספאם</h2>
<p>החל מה1 בדצמבר 2022, ההרשמה של רובוטים חדשים לשרת זה אסורה. כל
הרובוטים הקיימים מתחייבים לעקוב אחרי הכללים הבאים:</p>
<ul>
<li>בוטים חייבים בסימון חשבונם כבוט.</li>
<li>בוטים המפרסמים בתדירות גבוהה חייבים לפרסם בהגדרת פרטיות המונעת את
הספמת הפידים הפומביים בשרת - ״לא רשום״ או ״עוקבים בלבד״. מנהלי השרת
יביעו מעט מאוד סובלנות לרובוטים שמספימים, לדעתנו, את השרת.</li>
</ul>
<p>משתמשים אנושיים המפיצים רק או כמעט רק קישורים לתוכן חיצוני או לתוכן
לא-מקורי ייחשבו כבוטים לפי פסקה זו.</p>
<p><strong>רובוטים שיזכו לחסימה מיידית מהשרת וידווחו לשרתים
אחרים:</strong></p>
<ul>
<li><p>רובוטי מעקב (followbots) - רובוטים שעוקבים אחרי כל משתמש שהם
רואים ברשת המבוזרת ללא אבחנה</p></li>
<li><p>מנועי חיפוש שלא מספקים אפשרות ויתור (opt-out) ברמת השרת והמשתמשים
האינדיבידואלים עוד בטרם האינדוקס הראשון</p></li>
</ul>
</div>
<div dir="ltr">
<p><strong>THE FOLLOWING BOTS WILL BE INSTABLOCKED FROM THIS SERVER AND
WILL BE REPORTED TO OTHER SERVERS:</strong></p>
<ul>
<li><p>Followbots that follow users indiscriminately across the
federation</p></li>
<li><p>Search engines and index services that don’t offer server-level
and user-level opt out prior to the first index</p></li>
</ul>
</div>
<div dir="rtl">
<h3 id="פרסום-ותוכן-שיווקי">פרסום ותוכן שיווקי</h3>
<p>משתמשים המפיצים רק או כמעט ורק תוכן פרסומי ושיווקי ייחשבו כספאם
וייחסמו מהשרת.</p>
<p>פרסום ושיווק באופן נקודתי מותר, אך המשתמשים המפרסמים מחויבים לסמן את
הפוסט עם התגיות #פרסומת ו-#ad על מנת לאפשר סינון יעיל של הפרסום למשתמשים
המעוניינים בכך.</p>
<h2 id="שרתים-חסומים">שרתים חסומים</h2>
<p>יש שרתים ברשת המבוזרת שלא ניתן להתחבר איתם דרך השרת כי הם חסומים.
הרשימה המעודכנת עם הסיבות לחסימה נמצאת תחת הכותרת שרתים מוגבלים בתחתית
עמוד זה.</p>
<h2 id="שינויים-לכללים">שינויים לכללים</h2>
<p>שינויים לכללי הקהילה, ככל שיהיו כאלו, יפורסמו בדף זה ויותרעו בחשבונות
האדמינים השונים, ויחייבו את כלל משתמשי השרת מרגע פרסומם.</p>
<h2 id="הערות">הערות</h2>
<ol type="1">
<li>מיקום השרת הנוכחי: צרפת</li>
</ol>
<h1 id="רשיון">רשיון</h1>
<p>כללי קהילה אלו מפורסמים תחת רישיון <a
href="https://creativecommons.org/licenses/by-nc-sa/4.0/">Creative
Commons ייחוס-לא מסחרי-שיתוף זהה 4.0</a>.</p>
</div>
<section id="emoji-and-other-graphics-license-and-attribution"
dir="ltr">
<h3>Emoji and other Graphics license and attribution</h3>
<table>
<colgroup>
<col style="width: 16%" />
<col style="width: 15%" />
<col style="width: 15%" />
<col style="width: 11%" />
<col style="width: 7%" />
<col style="width: 34%" />
</colgroup>
<thead>
<tr class="header">
<th>Element &amp; Creator Link</th>
<th>Provider</th>
<th>license</th>
<th>license Defintion by</th>
<th>license date</th>
<th>license link</th>
</tr>
</thead>
<tbody>
<tr class="odd">
<td>Flatart Vealentine’s Emoji pack</td>
<td>FlatArt</td>
<td>“Free For Commercial Use”</td>
<td>Iconfinder.com</td>
<td>24/11/2022</td>
<td><a
href="https://support.iconfinder.com/en/articles/18233-license-overview"
class="uri">https://support.iconfinder.com/en/articles/18233-license-overview</a></td>
</tr>
<tr class="even">
<td>Strawberry Icon Pack</td>
<td>Sonni Sokell</td>
<td>“Digital License”</td>
<td>Iconscout.com</td>
<td>24/11/2022</td>
<td><a href="https://iconscout.com/licenses#iconscout"
class="uri">https://iconscout.com/licenses#iconscout</a></td>
</tr>
<tr class="odd">
<td>Strawberry2 Emoji</td>
<td>Streamlinehq:Vincent Le Moign</td>
<td>Creative Commons - CC BY 4.0</td>
<td>Creative Commons</td>
<td>24/11/2022</td>
<td><a href="https://creativecommons.org/licenses/by/4.0/"
class="uri">https://creativecommons.org/licenses/by/4.0/</a></td>
</tr>
<tr class="even">
<td>Strawberry Box</td>
<td>Lima Studio</td>
<td>“Digital License”</td>
<td>Iconscout.com</td>
<td>24/11/2022</td>
<td><a href="https://iconscout.com/licenses#iconscout"
class="uri">https://iconscout.com/licenses#iconscout</a></td>
</tr>
<tr class="odd">
<td>Yellow Ribbon</td>
<td>MesserWoland</td>
<td>CC BY-SA 3.0</td>
<td>creativecommons.org</td>
<td>16/02/2007</td>
<td><a href="https://creativecommons.org/licenses/by-sa/3.0/deed.en"
class="uri">https://creativecommons.org/licenses/by-sa/3.0/deed.en</a></td>
</tr>
<tr class="even">
<td>Red Ribbon</td>
<td>Emoji One</td>
<td>CC BY-SA 4.0</td>
<td>creativecommons.org</td>
<td>30/10/2015</td>
<td><a href="https://creativecommons.org/licenses/by-sa/4.0/deed.en"
class="uri">https://creativecommons.org/licenses/by-sa/4.0/deed.en</a></td>
</tr>
</tbody>
</table>
</section>
<div dir="rtl">
<h1 id="צוי-איסור-פרסום">צוי איסור פרסום</h1>
<p>קנרית צא"פ – 01 במרץ 2024</p>
<p>נכון לתאריך 01 במרץ 2024 השרת לא קיבל אף מכתב רשמי או צו תחת איסור
פרסום. הודעה זו תתעדכן עד <strong>1 ביוני 2024</strong> אם מצב זה לא
השתנה. במידת האפשר, ההודעה תוסר לחלוטין אם יתקבלו מכתב או צו כאלה.</p>
<h1 id="תרומות-לתחזוקת-תווות.ים">תרומות לתחזוקת תווות.ים</h1>
<div style="text-align:center;line-height:150%">
<p><a href="https://www.patreon.com/toootim"><img
src="https://upload.wikimedia.org/wikipedia/commons/thumb/9/94/Patreon_logo.svg/541px-Patreon_logo.svg.png"
style="border:0;" width="150" alt="לוגו פטראון" /></a><br />
<a href="https://www.patreon.com/toootim"></a></p>
<p>פטראון</p>
<p><a href="https://www.zazzle.com/store/toootim"><img
src="https://rlv.zcache.com/svc/getimage?profile_id=250313758753511897&amp;profile_type=default&amp;max_dim=125&amp;square_it=fill&amp;dmticks=638036001028200000"
style="border:0;" width="150" alt="תג תותים" /></a><br />
<a href="https://www.zazzle.com/store/toootim"></a></p>
<p>חנות מרצ׳נדייס</p>
</div>
</div>
</body>
</html>
