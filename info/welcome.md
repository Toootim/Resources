<meta charset="utf-8">
<section dir="rtl">

  # ברוכות הבאות למסטודון!


דברים שכדאי לדעת (מנוסח בלשון אשה על פי רוב, אבל פונה לכל המגדרים):
  

- [מסטודון](https://joinmastodon.org/) היא רשת חברתית מבוזרת, שתווותים הוא רק מופע (שרת) אחד מתוכה. מסטודון בעצמה היא חלק מפרוייקט גדול עוד יותר, של רשתות מבוזרות שיכולות לדבר אחת עם השניה, שנקרא לפעמים "הפדרציה" ולפעמים "פדיברס". פרטים נוספים:
  
  &#x2067;  - [Welcome to the Fediverse](https://joinfediverse.wiki/Main_Page/Fancy) (ויקי בכמה שפות)  
  &#x2067;  - [fediverse.info](https://fediverse.info/) (אתר יותר פשוט להבנה)  
  &#x2067;  - [Fedi.Tips](https://fedi.tips/)עוד אתר יותר פשוט להבנה)
  
  &#x2067;  - [fediverse.party](https://fediverse.party/)  (מדריך שירותים ואפליקציות נוסף)
  
- כל משתמשת מחוברת לשרת אחד, אבל כל שרת מחובר להרבה שרתים אחרים. תווותים מחובר למאות שרתים אחרים כרגע. כל אינטראקציה שלך כמשתמשת עוברת דרך שרת הבית שלך. (זה קצת כמו אימייל - יש מלא שרתים, ולכל משתמשת יש את השם שלה בשרת שלה אבל צריך גם להוסיף את שם השרת כדי להגיע אליה - אני למשל <span dir="ltr">[@admin@tooot.im](https://tooot.im/@admin)</span> - כלומר admin בשרת [tooot.im](https://tooot.im))

- לפני שאת מתחילה לעקוב אחרי אנשים מומלץ לשים תמונת פרופיל ותיאור כלשהו בפרופיל ולכתוב פוסט (חיצרוץ[1^]) פומבי. אחרת תיראי כמו קריפית שעוקבת מהצללים בלי להוציא צליל. כדי לשנות את פרטי הפרופיל שלך תלחצי על Preferences או על אייקון גלגל השיניים הקטן.
    

     
[1^] "חיצרוץ" = תרגום של Toot, המונח המקורי לסטטוס ברשת מסטודון. נשמר מטעמי נוסטלגיה אבל הרגישו חופשי להשתמש בכל מונח אחר
  

## איך למצוא אנשים מעניינים  

 - כדי להתחיל למצוא אנשים לעקוב אחריהם, מומלץ להשתמש בפידים הפומביים - ציר הזמן המקומי וציר הזמן הבין-קהילתי ("הפידרציה"). כשאת רואה פרופיל שנראה מעניין פשוט לחצי על השם או תמונת הפרופיל כדי לקבל עוד מידע ולחצי על כפתור המעקב (צללית עם +)
  
  
 - נסו לעקוב אחרי ממליצים סדרתיים כמו
  [FediFollows](https://tooot.im/web/@FediFollows@mastodon.online)
  
 - נסו למצוא בשורת החיפוש תגיות של המלצות, כמו
  [#followFriday](https://tooot.im/web/tags/followfriday) 
  או  [#ff](https://tooot.im/web/tags/ff)
    
- כדי למצוא אנשים לפי תחומי עניין או תגיות שהם שמו בפרופיל, נסו את מדריכי הפרופילים:

  [FediDirectory](https://fedi.directory/) נבחרים ע"י @fedifollows
  
  [fediverse.info](https://fediverse.info/explore/people) מדריך שאליו כל אחד יכול להכניס את עצמו עם תחומי עניין לפי תגיות

  [trunk](https://communitywiki.org/trunk) נבחרים ע"י מפעיל האתר Trunk
  
 
  חלק לא מבוטל מהשרתים מוקדשים מראש לנושאים מסויימים. אפשר לחפש דברים שמעניינים אתכם בקישורים שבחלק "איך למצוא שרתים מעניינים" למטה, ואז להיכנס לחלק הפומבי שלהם, שקיים בכל שרת מסטודון ובחלק משרתי הרשתות האחרות. במסטודון הכתובת מסתיימת ב /about
 למשל, אצלנו העמוד נמצא ב [דף "אודות שרת זה"](https://tooot.im/about)


## איך לחצרץ (לכתוב פוסט) 

- יש לך עד 500 תווים לכל סטטוס אבל ממש לא חובה להשתמש בכולם.

- אם את מפרסמת חיצרוץ עם תוכן קשה, או אפילו פשוט נישתי מאוד, בבקשה תשתמשי בכפתור ה- CW (אזהרת תוכן). תיפתח לך תיבה קטנה מעל הסטטוס להוסיף בה אזהרה שתהיה גלויה לכולן. מי שתרצה תוכל ללחוץ על כפתור לראות את החיצרוץ המלא.

- אם את מפרסמת תמונה מינית, אלימה או מזעזעת, הקפידי להשתמש בכפתור NSFW כדי להסתיר אותה. (אם החיצרוץ מסומן ב- CW, לא צריך ללחוץ על NSFW בנפרד עבור התמונות.)

- אם את נתקלת בתוכן שלא מכבד את חוקי ה- CW/NSFW או כל תוכן אחר שנראה לך ממש לא במקום, אלים, פוגעני וכו' - אנא דווחי עליו! רצוי גם אם עוקבים אחריך חשבונות שנראים כמו בוטים טורדניים, ובכלל אם קורה כל דבר שנראה לך צריך אולי התערבות מנהלית. אפשר ללחוץ על השלוש נקודות מתחת לחיצרוץ או על השלושה פסים בפרופיל כדי להגיע לאפשרות הדיווח. מנהלי השרת מקבלים התראות על דיווחים, אבל אם זה נראה לך דחוף במיוחד, תכתבי אל מנהלי השרת (בתווותים אלו [@abgd](https://tooot.im/@abgd) ו- [@yair](https://tooot.im/@yair) ) שנדע על זה מיד. (אפשר גם סטטוס פרטי כמובן)


## התמצאות בפדרציה

- יש לך שני פידים פומביים בכל שרת (והם באמת תלויים בשרת שאת נמצאת עליו): הפידרציה (federated timeline) מראה את כל החיצרוצים שהשרת שלך מכיר, שזה בעיקר כל מי שכל משתמשות השרת עוקבות אחריו, והפיד המקומי (local timeline) שזה רק מי שמשתמשת איתך באותו שרת. בפידים הפומביים לא רואים בדרך כלל חיצרוצים שהם תגובה לחיצרוץ אחר (אבל אם זה תגובה עצמית של מישהי, דווקא כן). 

- בפידים לא רואות מספר חיבובים (כוכבים) או הידהודים (שיתופים) על הסטטוסים – זה בכוונה, כדי שתחליטי לבד אם את אוהבת, בלי לחץ חברתי. אפשר ללחוץ על גוף הסטטוס כדי לפתוח אותו בטור הימני ולראות עוד מידע, כולל חיבובים והידהודים.

- תיבת החיפוש מחפשת שמות משתמש שמוכרים לשרת שלך, והשטגים בחיצרוצים שמוכרים לשרת שלך. כדי למצוא משתמשת שהשרת שלך לא מכיר, צריך להקליד את השם המלא שלה בתיבת החיפוש – כולל שם השרת שלה. למשל:
nobody@tooot.im

- שמתן לב שבנקודה הקודמת לא אמרנו חיפוש טקסט חופשי? זה כי אין, ובכוונה – ככה לא ימצאו חיצרוצים שלך אם את לא רוצה. אם את רוצה שימצאו – בשביל זה יש השטגים. פשוט מוסיפות # בתחילת המילה והמילה הופכת להשטג, כמו ברשתות אחרות.

- בטור הימני אפשר לראות מידע על משתמשים וחיצרוצים משרתים אחרים, אבל רק את המידע שהשרת שלך יודע עליו. המידע (מספר חיבובים, מספר עוקבות, וכו') יהיה חלקי. כדי להגיע אל המידע המלא, צריך ללכת אל המקור – במקרה של חיצרוץ, זמן הפרסום (לפני X דקות וכו') הוא קישור אל החיצרוץ המקורי בשרת הבית של הכותבת. במקרה של משתמשים, אפשר ללחוץ על השם או התמונה שלהם, ואז בטור הימני ללחוץ על התמונה שלהם, כדי להגיע לפרופיל שלהם בשרת הבית שלהם. 

- אם פתחת את הפרופיל של מישהי משרת אחר ואת רוצה לעקוב אחריה, אפשר או לקחת את הכתובת של הפרופיל שלה מהדפדפן, להכניס בחיפוש אצלך בשרת הבית, וככה לפתוח שם את הפרופיל ולעקוב – או ללחוץ על כפתור Remote Follow. אז תתבקשי להקליד את שם היוזר המלא שלך, כולל שרת (למשל awesome@tooot.im) ואז תגיעי לעמוד בשרת הבית שלך בו תתבקשי לאשר שאת רוצה לעקוב.

## איך למצוא שרתים מעניינים
רשימות שרתים ומפות, ברות חיפוש :
<ul>
  <li><a href="https://fediverse.observer/"> הרשימה של Fediverse.Observer</a>
  מכיל אינדקס ומפה שניתן לחפש בהם
     שרתים לפי כל מיני פרמטרים)
     המפה נמצאת תחת https://fediverse.observer/map 
  </li>
  <li><a href="https://www.fediverse.to/"> To the fediverse !</a>
  </li>
  <li><a href="https://fedidb.org/network/">FediDB</a>
  </li>
  <li><a href="https://umap.openstreetmap.fr/en/map/mastodon-near-me_828094#7/30.974/36.277">Mastodon Near Me מפה</a>
  </li>
<p>
 <li>ספציפיים למסטודון
  <a href="Server Directory : https://instances.social/"> Instances.Social</a> 
 </li> 
</ul>

אינדקסים נושאיים
<ul>
  <li><a href="https://fediverse.party/en/portal/servers/"> רשימה בתוך Fediverse Party </a>
  </li>
  <li><a href="https://joinfediverse.wiki/Local_instances/"> רשימה בתוך הויקי של joinfediverse</a>

  </li>
</ul>

## דברים שיכולים לעזור בהתחלה

יוזר [האדמין](https://tooot.im/@admin) המשותף למנהלי השרת

התגיות [#טיפים](https://tooot.im/web/tags/%D7%98%D7%99%D7%A4%D7%99%D7%9D) (אפשר גם לחפש אותה בשורת החיפוש) וגם [#FediTips](https://tooot.im/web/tags/feditips) וגם [#AskFedi](https://tooot.im/web/tags/askfedi)
  
הפרופיל [Feditips](https://tooot.im/web/@FediTips@bungle.online)
  
שאלות אפשר להפנות לכל אחד מהנ"ל או אפילו לכולם גם וגם לקבוצה [AskFedi](@askfedi@a.gup.pe) 
    

## מדריכים למתחילים 
  
  המדריכים האלו מושקעים יותר, מתעדכנים יותר, וכתובים היטב (באנגלית)
<ul>
  <li><a href="https://axbom.com/mastodon-guide/"> המדריך של Axbom  </a></li>
    <li><a href="https://fedi.tips/mastodon-and-the-fediverse-beginners-start-here/">   (העמוד למתחילים ב) Fedi.Tips</a></li>
  <li><a href="https://github.com/joyeusenoelle/GuideToMastodon/"> המדריך של joyeusenoelle </a></li>
  <li><a href="https://joinfediverse.wiki/Category:Beginners_guide">Category:Beginners guide בתוך הויקי של joinfediverse</a></li>
<li><a href="https://fedi.guide/">Fediverse Guide</a>
  </li>
</ul>
  
## מצאת טעות? יש לך הצעה לשיפור או לתוספת?

ממש נשמח לדעת מזה! הכי טוב הצעות לעריכה כאן, אם אתם יודעים לעשות את זה, או פשוט חיצרוץ אל <span dir="ltr">[@admin@tooot.im](https://tooot.im/@admin)</span>. תודה מראש!

</section>
