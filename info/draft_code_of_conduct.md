<div dir="rtl">

# כללי הקהילה בשרת זה
משתמשי tooot.im ("השרת") מסכימים לקיים סביבה מכילה ומכבדת עבור כל משתמשי/ות השרת.

## עיקר הכללים:
- לא להטריד, להתקיף, להשפיל או לאיים
- אם מישהו/י מבקש/ת להפסיק אינטראקציה כלשהי, להפסיק מיד
- לנסות לאפשר מרחב נעים ומכיל עבור כולןם
- לא להציג באופן גלוי תכנים פורנוגרפיים או ייצוגים של אלימות פיזית
- אפס סובלנות לגזענות, בפרט כל התבטאות כהניסטית או נאצית


## מנהלי הקהילה:
- יאיר ([@yair](https://tooot.im/@yair))
- מיכאל ([@abgd](https://tooot.im/@abgd)) 

כללי הקהילה הם לא מסמך משפטי, אלא נועדו לאפשר הבנה של הגישה שלנו לניהול השרת. ייתכנו פעולות מנהלתיות על בסיס שאינו מתואר בכללים אלו.

אנו ממליצים בחום למצטרפות/ים חדשות לעיין [במדריך "ברוכות הבאות למסטודון".](https://github.com/Toootim/Resources/blob/master/info/welcome.md)


## כללים קהילתיים מפורטים יותר
אנו שואפים למרחב משותף ללא דיכוי ודורסנות, במובן של שפה והתנהגות המבטאות, מחזקות, או מעודדות כל צורה של עליונות חברתית מערכתית.
בקהילה זו איננו מקבלים:
- הטרדה או התנפלות
- התקפות אישיות
- הערות תוקפניות או משפילות
- צורות אחרות של התנהלות ושפה דכאנית

דוגמאות להתנהלות נפוצה שיכולה להחשב כהטרדה:
- המשך אינטראקציה עם משתמש/ת שביקש/ה באופן ברור להפסיק את האינטראקציה הזו, או עידוד משתמשים אחרים לעשות זאת.
- איסוף או הפצה של נתונים פרטיים של אדם ללא רשותו המוצהרת (פרקטיקה המכונה לעתים doxing).

### תכנים אסורים
תוכן מהסוגים הבאים בפידים הפומביים יוסר בלי אזהרה, ויכול להוביל לחסימת הגישה שלך לשירות:
- גזענות או תמיכה בגזענות
- סקסיזם או תמיכה בסקסיזם
- להטבופוביה או תמיכה בלהטבופוביה
- שנאת זרים ו/או לאומנות אלימה

חשבונות שמשמשים באופן קבוע להפיץ תוכן מהסוגים הנ"ל, גם אם לא באופן פומבי לחלוטין, ייחסמו לצמיתות.

תוכן מהסוגים הבאים **אסור לחלוטין** ויגרור חסימה מיידית:
- הצגה מינית של ילדים/ות
- תוכן שעובר על החוק בצרפת ובגרמניה (שם מאוכסן השרת), כולל הכחשת שואת היהודים והצגת סמלים נאציים
- תוכן המקדם אידיאולוגיה נאצית או כהניסטית

כל משתמשי/ות השרת מקבלות על עצמן לשאוף לקיים את כללים אלו ולפעול נגד תכנים והתנהלות שעוברים עליהם. בפרט אנו מעודדים את כל המשתמשים/ות לדווח על תוכן שמפריע להן כדי להביאו לתשומת לב מנהלי השרת.


### תכנים רגישים
יש סוגי תוכן אותם אנחנו שואפים לא להציג באופן גלוי לכל, אלא להשתמש בכלים להסתרת תוכן (CW לטקסט, NSFW לתמונות) להסתרתם מעיניים שלא בוחרות לראות אותם. כמובן שגם לא נציג תוכן כזה לעיני כל בתמונת הפרופיל או בתיאור האישי בפרופיל שלנו.

תכנים שאנחנו מסתירים כוללים:
- תוכן פורנוגרפי או מיני מאוד
- כל תוכן המציג אלימות (כולל ייצוגים גרפיים של אנשים מתים וחיות מתות, ושל אנשים חמושים)
- אנימציות או סרטונים שמרצדים או משתנים במהירות

### רובוטים
אנחנו שרת ידידותי לרובוטים, עד גבול מסוים.
- אפס סובלנות ל- followbots (רובוטים שעוקבים אחרי כל משתמש שהם רואים ברשת המבוזרת בשביל לאכלס את הפידים בשרת הבית שלהם)
- מעט מאוד סובלנות לרובוטים שמספימים, לדעתנו, את הפידים בפרסומים אוטומטיים מוגזמים
- אפס סובלנות לרובוטים שעוברים על כללי השרת

### שרתים חסומים
יש שרתים ברשת המבוזרת שלא ניתן להתחבר איתם דרך השרת כי הם חסומים. הרשימה המעודכנת עם הסיבות לחסימה נמצאת [בגיטהאב.](https://github.com/Toootim/blocked-instances)

### קנרית צא"פ – 1 במאי 2017
השרת לא קיבל אף מכתב רשמי או צו תחת איסור פרסום. הודעה זו תתעדכן עד 1 באוגוסט 2017 אם מצב זה לא השתנה.

</div>
